<!DOCTYPE html>
<html>
<head>
  <title>Polish Page</title>
</head>
<body>
  <h1>Polish Section</h1>

  <p>Nazywam się Radosław Jona., Jestem podróżnikiem, awanturnikiem, a także obrotnym konstruktorem i mechanikiem. Wbrew piętrzącym się przeciwnościom technicznym, ujarzmiając krnąbrne maszyny, pomogłem doprowadzić do końca kilka śmiałych wypraw automobilowych… a przy okazji wystąpiłem na dużym (i małym ekranie). Seria o wyprawach Trabantem i Polskim Fiatem – Maluchem „Na koniec świata” zrobiła w Czechach furorę. Czescy widzowie śledzili nasze brawurowe przygody i wiwatowali, kiedy czesko-polsko-słowacka ekipa wróciła triumfalnie do Pragi.

 

Ponieważ motocykle i podróże to moja pasja i dlatego zwracam się dziś do Ciebie. Już wkrótce uruchomię w Azji Środkowej wypożyczalnię motocykli i będę organizował wyprawy skrojone na miarę potrzeb żądnych przygód podróżników, takich jak Ty. Stawiam na niezawodny sprzęt i profesjonalne wsparcie podróżnika 24/7.

 

Dzięki Twojemu wkładowi, będę mógł od razu w 100% zaangażować się w projekt. Dzięki swojemu wsparciu na tę wyprawę możesz faktycznie pojechać z nami (o tym niżej).

 

Czego potrzebujemy?

Nasze koszty obejmują zakup używanych motocykli BMW F650 GS, a także dokładne sprawdzenie i przygotowanie maszyn, pełną obsługę motocykli, w tym nowe hamulce, opony, łańcuch, zębatki, zawieszenie, olej itp. Będziemy również potrzebowali wyposażenia, takiego jak kaski z interkomem, kamery sportowe, 'niewidzialny' dron z kamerą 360, sprzęt kempingowy, porządna kamerę, np. jak GH5, mikrofony do tego wszystkiego, duża ilość dysków twardych do przechowywania materiału wideo, opłaty wizowe dla zespołu, przeprawa promowa z Azerbejdżanu do Turkmenistanu, paliwo i okazjonalne opłaty hotelowe. Już zainwestowaliśmy w ten projekt własne prywatne pieniądze i zdobyliśmy część powyższych rzeczy (część sprzętu video). Same motocykle będą kosztować około 10 000 EUR, a dodatkowe wyposażenie (elektronika + sprzęt) prawdopodobnie kolejne 4 000 EUR.

 

Co w zamian?

Nagroda numer jeden to uczestnictwo w naszej wyprawie przez wybrzeża byłej Jugosławii, Czarnogórę, Albanię, Grecję, północne wybrzeże Turcji, Gruzję, Azerbejdżan, Turkmenistan, Uzbekistan, Tadżykistan po Korytarz Wakhan w Afganistanie, słynną Pamir Highway (M41), a następnie malowniczy Kirgistan z metą w Biszkeku. Ta opcja jest dostępna tylko przez ograniczony czas za kwotę 3 000 EUR (14 000 PLN) od osoby, co obejmuje wypożyczenie motocykla, paliwo i solidny pakiet wspomnień, który zostanie na lata. 

Drugą nagroda jest zindywidualizowana wycieczka po Azji Środkowej ze mną z profesjonalnym wsparciem w wybranym terminie w ciągu najbliższych 2 lat (sezon zaczyna się w maju, a kończy w październiku) za 3 000 EUR. Możesz również dołączyć na własnym motocyklu za 1 700 EUR (8 000 PLN) (cena nie obejmuje transferu powrotnego, ale taka usługa jest do zorganizowania).

 

Kolejne nagrody obejmują spersonalizowane wideo, pocztówkę z Jedwabnego Szlaku (z Turkmenistanu lub Afganistanu), imię lub inny własny tekst na motocyklach (bez polityki) oraz album cyfrowy zawierający najlepsze zdjęcia z podróży, a także tradycyjne kirgiskie nakrycie głowy (dodaje +5 do wszystkich statystyk postaci).

 

Wpływ

Wspierając moją kampanię, przyczyniasz się do otwarcia Kirgistanu i sąsiednich krajów na turystykę przygodową, dając szerszej grupie osób możliwość doświadczenia tego pięknego zakątka świata. Sam urodziłem się w polskiej rodzinie na Jedwabnym Szlaku u schyłku ZSRR. Rozumiem język i miejscową kulturę, i posiadam ogromne doświadczenie w ekspedycjach samochodowych na całym świecie oraz doświadczenie ze sprzętem. Mogę zaproponować 100% wsparcia, rozwiązanie każdego problemu i przygody, które są win-win dla podróżników, jak i dla lokalnych społeczności: wiejskich i koczowniczych. Wspierając ten projekt, dajesz ludziom odkryć atrakcje i pułapki Azji Środkowej oraz wysłać pozytywny impuls do lokalnej gospodarki i wpłynąć na życie miejscowych. 

 

Polecam trzy filmy z serii „Na koniec świata”, aby zobaczyć, co zrobiliśmy do tej pory. 

 

Jestem niezmiernie wdzięczny za każdy wkład, duży czy mały. Sam inwestuję własne oszczędności i ciężką pracę w realizację, bo uważam, że naprawdę warto.

 

 

DOŚWIADCZENIE

Pierwszą prawdziwą wyprawę odbyłem z grupą przyjaciół w 2009 roku. Na trasie z Polski do Kirgistanu i z powrotem postanowiliśmy pojechać całkowicie jak autochtoni, dwoma, tanimi Ładami 2107 za mniej niż 500 zł sztuka. 

 

W 2012 roku po raz pierwszy przyłączyłem się do serii "Na koniec świata...", jako reprezentant Polski z autentycznym Fiatem 126p, który zabrał nas dookoła Ameryki Południowej, od Gujany przez Peru i Chile do mety w Uszuai. Dwa lata później ekipa zebrała się ponownie, aby przejechać z Perth w Australii do Bangkoku. Kilka lat później nakręcono film „Wielki powrót do domu” o przeprawie przez Indie, Pakistan, Chiny, Kirgistan, Uzbekistan, Kazachstan, Rosję, Ukrainę i Słowację do Czech. Z powodu wojny taka trasa nie jest już możliwa. Wszystkie powyższe projekty miały bardzo udane kampanie crowdfundingowe i bardzo zadowolonych darczyńców, którzy kontynuowali wsparcie przez lata.

Filmy i seriale na imdb:

https://www.imdb.com/name/nm6918264/

Seria o Ameryce Południowej w Czeskiej Telewizji:

https://www.ceskatelevize.cz/porady/10639901181...

Seria z Australii do Azji:

https://www.ceskatelevize.cz/porady/11042957646...

W 2019 roku, tuż przed tym, jak świat runął i spłonął, zaplanowałem i zorganizowałem pierwszą półkomercyjną podróż motocyklową przez Wietnam: z Hanoi do HCMC (Sajgon). Zespół składał się z dwóch moich przyjaciół z serii "Na koniec świata" oraz 5 osób, które znalazło nas przez internetowy crowdfunding. Zostaliśmy przyjaciółmi, a niektórzy z tych "osób z internetu" dołączyli do zespołu i są zaangażowani w kolejny projekt przygodowy! Teraz i Ty masz taką szansę! Więcej informacji tutaj:

https://www.startovac.cz/projekty/indodiesel

Seria YT o przygodach w Wietnamie:

https://youtu.be/NUvqBqhgE8o

I właśnie o to chodziło. Planowaliśmy kontynuować ten kierunek i zaplanowaliśmy nowe trasy, przez Laos i Indie na nowy rok. 

 

Urodziłem sie w Kirgistanie, mieszkałem również przez wiele lat w innych krajach Azji. Mam głębokie zrozumienie zawiłości i wielości kultur najwięszkego kontynentu - miejscowych paradoksów, pułapek i atrakcji. Ponadto moje umiejętności językowe pozwalają mi na komunikację z miejscowymi i radzenie sobie z wszelkimi wyzwaniami, które mogą pojawić się podczas podróży motocyklowej Jedwabnym Szlakiem i Pamir Highway. 

Zapewniam pełną przejrzystość – wspierający będą na bieżąco informowani o postępach podróży. Planowane są również live streamy ze szlaku (oczywiście w zależności od dostępności internetu).

 

Ryzyko i wyzwania

Jednym z potencjalnych wyzwań jest harmonogram. Jeśli nie osiągniemy naszego celu finansowego na czas, będę musiał dostosować harmonogram, ale nieznacznie. Ostateczny termin to początek września, ponieważ koniec sezonu przypada na koniec października. Ponadto zebrane fundusze zostaną zwrócone, jeśli projekt nie będzie mógł być kontynuowany.

Wreszcue nieprzewidziane okoliczności zawsze mogą wystąpić podczas samej ekspedycji. Azerbejdżan pozostaje ostatnim krajem na świecie, który jest zamknięty z powodu Covid (tak, naprawdę). Dlatego też ta kampania została opóźniona. Jeśli Azerbejdżan nie otworzy się do czerwca, zmiana trasy będzie trudna, ale nie niemożliwa. Alternatywna trasa przez Iran i Turkmenistan jest możliwa, ale obarcza nas wieloma (nie tanimi) formalnościami do pokonania. Niemniej jednak podejmę wszelkie niezbędne środki ostrożności, aby zapewnić bezpieczeństwo wszystkich uczestników, w tym opracowanie szczegółowego planu awaryjnego.

W razie wątpliwości zapraszam do kontaktu!

 

Jak jeszcze możesz pomóc

Rozumiemy, że nie każdy może pomóc finansowo, ale to nie oznacza, że nie możesz nas wesprzeć. Pomóż nam rozpowszechnić informacje o naszej kampanii, mówiąc o niej swoim znajomym i rodzinie. Udostępnij naszą stronę Indiegogo w mediach społecznościowych lub przez e-mail i zachęć innych do wspierania nas. Pamiętaj, że każda, nawet najmniejsza pomoc jest ważna, a Twoje wsparcie w jakiejkolwiek formie jest ogromnie doceniane! Dziękujemy i do zobaczenia na szlaku!</p>

</body>
</html>
